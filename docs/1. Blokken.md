#Blokken

##Algemeen
Een blok kan u aanmaken met de tag `div` en de klasse `box`. Dit zal de simpelste vorm van blok aanmaken.
```
    <div class="box">
        {inhoud van de blok}
    </div>
```
Het is niet aangeraden om blokken in elkaar te zetten, want dit kan voor ongewilde effecten zorgen.

##Omgekeerde blok
U kan de kleur van een blok omdraaien door de klasse `inverse` toe te voegen aan de klasse. Het is aangeraden om ook de klasse `no-border` toe te voegen die de blauwe rand onderaan de normale blok weghaalt, dit zorgt ervoor dat de inhoud van de omgekeerde blok netjes evenveel ruimte boven en onder heeft.
```
    <!-- niet volledig perfect uitgelijnde omgekeerde blok -->
    <div class="box inverse">
        {inhoud van de blok}
    </div>

    <!-- wel perfect uitgelijnde omgekeerde blok -->
    <div class="box inverse no-border">
        {inhoud van de blok}
    </div>
```
Deze blok kan je voornamelijk gebruiken om titels aan te duiden, want deze zullen meer uitspringen dan normale blokken.

##Kolomblok
Er is ook de mogelijkheid om een blok op te delen in 2 kolommen (zolang de grootte van het scherm dit toelaat, dit zal zich aanpassen naargelang het scherm van de gebruiker). Wanneer u kolommen wil gebruiken in een blok moet u de klasse `grid` toevoegen aan de blok. Denk er ook aan dat u de inhoud die u wil splitsen dan in aparte kleinere blokjes met klasse `column` moet zetten (deze kleinere blokjes zijn niet dezelfde als de blokken met klasse `box`).
```
    <div class="box grid">
        <div class="column">
            {linkerinhoud}
        </div>
        <div class="column">
            {rechterinhoud}
        </div>
    </div>
```

##Blokken aan elkaar vastplakken
U kan ook verschillende blokken aan elkaar vastplakken om een grotere blok aan te maken die toch subtiel gescheiden is. De verschillende blokken die u aan elkaar plakt zullen gescheiden zijn met een veel dunnere lijn waardoor er één geheel gecreëerd wordt dat toch opgedeeld is in secties. Om een blok aan een andere te plakken gebruikt u de klasse `stick`. Denk er wel aan dat u nog een extra klasse `last` moet toevoegen aan de laatste blok van het geheel. Deze laatste zorgt ervoor dat de laatste blok weer een dikkere onderlijning krijgt zodat het geheel duidelijk wordt afgesloten.
```
    <!-- hier wordt nog geen klasse stick toegevoegd omdat deze nergens aan moet plakken -->
    <div class="box">
        {inhoud van blok 1}
    </div>
    <!-- de klasse stick hier zal er dus voor zorgen dat blok 2 aan blok 1 plakt -->
    <div class="box stick">
        {inhoud van blok 2}
    </div>
    <!-- hier wordt ervoor gezorgd dat blok 2 aan blok 1 plakt -->
    <div class="box stick">
        {inhoud van blok 3}
    </div>
    <!-- dit is de laatste blok dus we voegen de klasse last toe om aan te duiden dat dit werkelijk de laatste is. Deze zal een dikkere onderlijning hebben om het geheel af te sluiten. Merk wel op dat deze ook nog de klasse stick heeft om deze blok aan de vorige te plakken -->
    <div class="box stick last">
        {inhoud van blok 4}
    </div>
```

##Combineren
Denk eraan dat u alle klassen die werden aangehaald kan combineren. Dit wil dus zeggen dat u bijvoorbeeld ook een normale witte blok zonder de onderste blauwe rand kan aanmaken door de gecombineerde klasse `box no-border` te gebruiken in plaats van enkel `box`.
